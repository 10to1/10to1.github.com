---
layout: post
title: Mobile apps nuttig gemaakt
author: Tom
category: general
---
De wereld van de mobile apps is nog een hele nieuwe wereld. Apps voor smartphones zoals we ze nu kennen, bestaan nog maar sinds 2008, en tablets bestaan nog maar sinds 2010. Op die twee jaar zijn tablets wel razend populair geworden. Het zal dus wel op één of andere manier nuttig zijn – maar veel managers en bedrijfsleiders vragen zich af op welke manier.

![screenshot ipad-setup](/img/ipad-setup.png)

Een goede manier om hierover na te denken, is te vertrekken vanuit de huidige situatie. Hoeveel gegevens worden er in uw bedrijf verwerkt door ergens iets op te krabbelen, dat later in Excel te steken, en vervolgens door te mailen naar allerhande personen? Dit is een fenomeen dat veel voorkomt, en waarvoor tablet en iPad apps zich uitermate goed toe lenen: alle gegevens worden opgenomen in de iPad app. Die verstuurt de gegevens naar een centrale server, vanwaar de informatie weer verspreid wordt naar alle betrokken partijen.

Enkele voorbeelden kunnen tot uw verbeelding spreken.

### Mobiele inspectie 

Een inspecteur gaat ergens ter plaatse, en voert een inspectie uit. Dit kan inspectie zijn van een gebouw, van een schoonmaakdienst, van een wagen, ... Met een tablet of iPad kan hij notities maken, desgewenst foto's toevoegen, en dit allemaal doorsturen naar een server, vanwaar de rapporten in pdf formaat rondgemaild worden. Het grote voordeel is dat de informatie maar éénmaal moet ingegeven worden, en dat alle informatie over een dossier bij elkaar blijft.

### Prospectiebezoeken

Een vertegenwoordiger gaat naar een prospect, en wil daar fotomateriaal laten zien. Om snel en handig de juiste foto op te zoeken, kan hij een iPad app gebruiken. Het fotomateriaal van die app is afkomstig van een centrale server. Het grote voordeel hierbij is dat alle foto's maar éénmaal moeten opgeladen worden, én dat alle vertegenwoordigers van het bedrijf met hetzelfde materiaal werken.

### Klantenbezoeken

Een vertegenwoordiger gaat naar een bestaande klant. Hij kan vooraf alle informatie over voorbije contacten raadplegen. Tijdens het bezoek kan hij de voorraden van de producten raadplegen, en een bestelling plaatsen. Na het bezoek kan hij nog bijkomende informatie rapporteren.

### In uw bedrijf

Ongetwijfeld zijn er in uw bedrijf ook mogelijkheden om mobile apps in te zetten, en zo de efficiëntie te verhogen en de foutenmarge te verkleinen. Aan welke denkt u? Laat het ons weten in de comments.



