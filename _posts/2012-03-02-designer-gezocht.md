---
layout: post
title: "Gezocht: UX/UI designer"
author: TW
category: general
---
10to1 verandert continu. We begonnen ooit als 2 web applicatie developers. Ondertussen maken wij vooral mobile apps, waarbij we heel veel aandacht besteden aan de gebruikservaring van onze apps.  

Tot hiertoe steunden wij daarvoor vooral op de sterke interaction schouders van [Nick](http://twitter.com/nilo). Nick doet dat fantastisch. Maar: één designer voor 6 developers – dat is niet haalbaar. Daarvoor zijn onze developers te snel. Nick verzuipt momenteel dan ook in het werk.  

Kortom: we zijn op zoek naar een goede UX/UI designer.  

Jouw profiel:  
- Je hebt ervaring in grafisch (web)design. Ervaring in design voor mobile apps is een pluspunt.   
- Je wil en kan websites én mobile apps designen.  
- Je wil leren. Je wil trots kunnen zijn op je werk, en je gaat voor de beste gebruikservaring. Wanneer gebruikers niet blij zijn met het resultaat, ben je zelf teleurgesteld.  
- Je werkt graag samen met developers. Je weet dat UX design voor mobile apps een team effort is.   


Wat we jou bieden:   
- Een marktconform loon  
- Een kantoor dat uitstekend bereikbaar is  
- Een team van passionele developers die graag met je samenwerken. Onze developers vinden goede user experience minstens even belangrijk als functionaliteit.  
- De ervaring van de andere designers waar we mee samen werken.

Herken je hier jezelf in? Ben je klaar om mee de beste mobile apps te maken? Stuur ons dan een mailtje met je cv op <jobs@10to1.be>.

