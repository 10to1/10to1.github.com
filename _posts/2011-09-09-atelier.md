---
layout: post
title: Een atelier met pit (s)maakt beter
author: TW
category: general
---
<p>Om een meesterwerk te cre&euml;ren heb je niet enkel de fijnste verf of het zeldzaamste marmer nodig. Maar het kan wel helpen! Daarom maken we van ons kantoor hier een zo goed mogelijk 'atelier' voor ons team. We zorgen dat iedereen op degelijke machines kan werken. Er is hier voldoende zuurstof, zowel in de letterlijke als de figuurlijke betekenis van het woord. En lekkere koffie natuurlijk.</p>

Vaklui hebben daarnaast ook wel eens nood aan een fris drankje. Daarom hebben we een grote ijskast vol koele blikjes. En elke middag lunchen we allemaal samen. Voor het tussentijdse hongertje is er het verse fruit dat hier wekelijks wordt neergezet door de mensen van [Fruitsnacks](http://www.fruitsnacks.be). En de werkweek sluiten we steevast af met een teamdrink buitenshuis.

Als een geheel meer is dan de som van de delen wordt een groep mogelijk nog beter als elk individu zijn (of haar, sinds kort) inbreng heeft. Elk nieuw idee is potentieel een goed idee, en dat proberen we dus uit. Rechtstaand werken? Sure, we zorgen voor [hogere poten](http://blog.10to1.be/general/2011/07/20/standing-desks/). Een magic trackpad in plaats van een muis? Momentje, komt eraan. Omdat mensen hun job niet alleen goed moeten kunnen doen, maar ook gr&agrave;&agrave;g.