---
layout: post
title: Tech Talks
author: Koen
category: general
---
Wij, [10to1](http://10to1.be), hebben als uitzonderlijk team wel wat kennis in huis. Allemaal proberen we op de hoogte te blijven en te experimenteren met de laatste nieuwe technologische hoogstandjes. 

Naast het dagelijkse werk, is elk van ons wel met iets anders bezig. Of beter: pikken we hier en daar wat interessante dingen op.

Om die kennis onderling te delen zijn we sinds vorige week gestart met wekelijkse **Tech Talks**. Korte presentaties over onderwerpen waarvan we denken dat _de rest_ ze ook wel zou kunnen gebruiken of interessant zou vinden. Kortom, dingen waarvan we allemaal beter worden.

[Piet](http://www.twitter.com/junkiesxl) deed er een paar maanden geleden al eentje over Continuous Integration++. Toen was er van het stukje _'wekelijks'_ nog geen sprake.

Vorige week was [Jelle](http://www.twitter.com/fousa) aan de beurt met een [RubyMotion](http://www.rubymotion.com/) intro.

â€¦ en deze week was het mijn beurt. Omdat [Ruby 2.0 net released is](http://www.ruby-lang.org/en/news/2013/02/24/ruby-2-0-0-p0-is-released/), was dat wel een _nice hot topic_ om eens in de groep te gooien.  
Voer  voor discussie als het ware:

* [Ruby 2.0 by Matz](https://speakerdeck.com/yukihiro_matz/ruby-2-dot-0-en)
* [What's new in Ruby 2.0 by Urabe Shyouhei](https://speakerdeck.com/shyouhei/whats-new-in-ruby-2-dot-0)

Volgende week horen we [Evert](https://twitter.com/evertvdbruel), ik kijk er al naar uit.