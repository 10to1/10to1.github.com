---
layout: post
title: 10to1 stelt voor... dotTom!
author: TW
category: team
---
**Hoe lang ben je al bij 10to1?** 

Dat is een moeilijke. Het hangt er vanaf hoe je 'bij 10to1' definieert… Mijn eerste project voor Koen en Tom deed ik in mei 2010, dat was in .NET. In januari 2011 begon ik hier deeltijds te werken. En sinds juni 2011 werk ik voltijds, als freelancer, voor 10to1.

**Wat is je rol hier?** 

Developen voor iOS, en af en toe in .NET. 

**Waar heb je al ervaring opgedaan?** 

Overal! Ik werk intussen 14 jaar als developer van web-, desktop- en mobile toepassingen in alle vormen en maten. Zowel in kleine als in grote projecten draaide ik al mee, in ‘ondergeschikte’ en leidende rollen.  

**Wat is het leukste dat je al hebt gedaan tot nu toe?** 

[@fousa](http://twitter.com/fousa) plagen. ;) En qua werk: een iPhone-project waarvoor we helemaal moesten uitzoeken hoe video best gestreamd wordt. Dat vind ik het leukst: het hele proces from scratch tot een werkend product meemaken.

**Welke 3 blogs check je regelmatig?**

[Sheldon Comics](http://www.sheldoncomics.com), [Daring Fireball](http://daringfireball.net/) en [Fabulous Adventures In Coding](http://blogs.msdn.com/b/ericlippert/).  

**Wanneer is je werkdag of -week geslaagd?** 

Als een feature of functionaliteit klaar is, of toch minstens min of meer afgerond is. Al is het zelfs alleen in mijn hoofd, de code moet nog niet op het scherm staan.   
Meer zelfs: ik word er lastig van als een feature niét af is aan het einde van een dag.  

**Waarom werk je eigenlijk bij 10to1?** 

Voor de toffe sfeer, en de down to earth-aanpak. 

**Welke vraag had je hier nog willen beantwoorden?** 

‘Hoe zie je je toekomst bij 10to1?’ Mijn antwoord zou zijn: ‘Geen idee. Ik zie wel wat de toekomst brengt, ik neem het zoals het komt.’  

**Wat is je favoriete film-quote?** 

“Liberate tutame... ex inferis” (Save yourself... from hell.) uit [Event Horizon](http://www.imdb.com/title/tt0119081/).  

**Wat zou je doen als je een half jaar betaald verlof cadeau kreeg?** 

Voor een half jaar naar Australië vertrekken.  

**Bij welk moment in de geschiedenis had je graag willen zijn?** 

De eerste tijdreis.  