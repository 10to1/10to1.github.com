---
layout: post
title: Welkom, Sophie!
author: TW
category: general
---
<p>Sinds 1 september is ons team er weer wat sterker op geworden: Sophie Nauwelaerts is onze rangen komen vervoegen. Zowaar een historisch moment in de geschiedenis van 10to1! Zij is namelijk niet enkel de eerste vrouw ooit die hier werkt, Sophie wordt ook onze allereerste project manager.</p>

Een project manager is in de eerste plaats iemand die communiceert. Zij zorgt ervoor dat iedereen elkaar begrijpt, en houdt de gemaakte afspraken in de gaten. En praat daar ook over. Onze klanten zullen beter ge&iuml;nformeerd zijn over de stand van zaken van hun projecten, en onze developers gaan zich meer kunnen focussen op dat waar ze in uitblinken: excellente software schrijven.

We zijn best benieuwd welke invloed Sophie zal hebben op het mannenbastion dat 10to1 tot nu toe was. Verschijnt hier binnenkort de eerste laptop in een modieus verantwoord jasje? Hoe zullen de gesprekken tijdens de koffiepauze verlopen nu er iemand bij is waarvan de beide hersenhelften effici&euml;nt samenwerken? En zullen de boys hier uiteindelijk van Sophie leren waar ze genetisch niet voor geoptimaliseerd zijn: multitasken? Boeiende tijden dus!