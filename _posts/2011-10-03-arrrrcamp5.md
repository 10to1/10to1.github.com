---
layout: post
title: Son, it's time for Arrrrcamp. Savvy?
author: TW
category: general
---
Op vrijdag 7 oktober verzamelen Ruby on Rails-enthousiastelingen uit de 7 wereldzeeën zich in Gent, voor alweer de 5e editie van [Arrrrcamp](http://www.arrrrcamp.be). Mensen die meer willen weten over Ruby, Rails of Radiant komen luisteren naar mensen die er al meer over weten. Even simpel als plezierig. Oh, en er is rum. De perfécte setting dus om nieuwe zeelui te leren kennen of om bij te kletsen met bekende rotten!

En dat is ook exact wat wij zullen doen die dag. Bijna heel het team zet koers naar de [Zebrastraat](http://www.zebrastraat.be/), want hoewel we in de praktijk steeds vaker mobile apps ontwikkelen blijven we hardnekkig fan van Ruby on Rails. Mobiele applicaties hebben vaak een degelijke back end nodig, en wat kunnen we daar beter voor gebruiken dan Ruby on Rails? Yep: niks!

We zijn trouwe Arrrrcamp-vaarders sinds de eerste editie in 2009. En dit is de tweede editie die we met veel liefde sponsoren: we hebben al zo veel gekregen van de community dat we nu graag iets terugdoen. Als je je nog niet hebt ingeschreven: [snel werk van maken](http://arrrrcamp.be/tickets/), en tot vrijdag!
