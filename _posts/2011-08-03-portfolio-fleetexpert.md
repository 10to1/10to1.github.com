---
layout: post
title: Fleetexpert iPad app
author: TW
category: portfolio
---
**Type**: iPad met webbased back end

**Opdrachtgever**: [Fleetexpert NV](http://www.fleetexpert.be/) is een expertise, fleetmanagement en consultancy bedrijf. 

**Omschrijving**: Inspecteurs van Fleetexpert voeren op locatie inspecties aan voertuigen uit. Zij moeten heel wat gegevens kunnen verzamelen (waaronder foto’s) om achteraf het dossier  te kunnen aanvullen.

10to1 ontwikkelde een app om via de iPad efficiënt en mobiel gegevens over een wagen te verzamelen (zowel tekst als foto’s) en te verzenden naar een server. De nodige administratieve gegevens worden centraal door een beheerder ingevoerd via een webapplicatie. Door de iPad te combineren met een portable printer kan de inspecteur ter plaatse een bon afdrukken voor de klant.

**Een paar schermen**

![Scherm schade aanduiden.](http://blog.10to1.be/img/portfolio_fltxprt_01.png "Schade aanduiden.")

Een inspecteur kan ter plaatse een uitgebreide beschrijving van de wagen opstellen. Op een schematische afbeelding van de auto kan hij de plaatsen aanduiden waar er bijvoorbeeld schade is vastgesteld.

![Scherm foto toevoegen.](http://blog.10to1.be/img/portfolio_fltxprt_02.png "Foto toevoegen.")

De ingebouwde camera van de iPad 2 laat de inspecteur foto’s nemen om zijn dossier te staven. Ook eerder genomen foto’s en pdf’s kunnen als bijlage toegevoegd worden.

De app geeft duidelijk aan welke velden in het dossier al dan niet compleet zijn ingevuld. Aan het einde van de inspectie berekent de applicatie automatisch het bedrag dat de klant verschuldigd is.

![Scherm handtekening zetten.](http://blog.10to1.be/img/portfolio_fltxprt_03.png "Handtekening zetten.")

De klant kan zijn handtekening zetten op het scherm, en op dat moment worden de gegevens van de inspectie bevroren. 

Een draagbare printer drukt tenslotte een rapport van de inspectie af voor de klant. De iPad maakt via bluetooth verbinding met de mobiele printer, en de klant krijgt meteen een duidelijk leesbare bon, inclusief handtekening. 

De applicatie kan zowel online als offline werken. Om nieuwe gegevens van de server te kunnen halen, is een internetverbinding uiteraard vereist. De communicatie tussen iPad en webserver gebeurt via een webservice.

Het beheren van alle gegevens verloopt via een eenvoudige webapplicatie. Dankzij de verschillende communicatiemogelijkheden van de iPad kan de inspecteur op elk gewenst moment een gedetailleerde historiek opvragen. 

**Reactie van Fleetexpert**

> Dit was de eerste keer dat Fleetexpert samenwerkte met 10to1, en de no-nonsense approach, de duidelijke offerte en de inzet van het team mogen bij deze in de verf gezet worden. Jelle vatte onze business intelligence meteen en verwerkte die perfect in de applicatie. 
>
>De agile benadering van 10to1 w&eacute;rkt, en de vlotte communicatie kwam het ontwikkeltraject zeker ten goede. We houden er een stabiele applicatie aan over die het werk van onze inspecteurs aanzienlijk versnelt. 
>
>Dit was het eerste IT-project waar ik nooit een stap terug hoefde te zetten maar recht op ons doel kon afgaan.

Peter Plettinckx, Fleetexpert
