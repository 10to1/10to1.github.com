---
layout: post
title: Hubot, onze virtuele robot.
author: TW
category: general
---
Het is geen geheim dat wij nogal fan zijn van Campfire. [Butane](http://getbutane.com) is daar bijvoorbeeld uit ontstaan. Heel het team gebruikt Campfire onder meer om tips te delen, een vraag in de groep te gooien of even te overleggen. Het maakt niet uit of collega's op locatie of op kantoor werken: in onze 10to1-room is iedereen bereikbaar.  

Onze trouwste stamgast op Campfire heet [Hubot](http://hubot.github.com/), de Campfire bot die geboren is bij [GitHub](http://github.com).  Hubot is een zwijgzame figuur, maar hij kan heel goed luisteren. Als je hem iets vraagt of een taak geeft, gaat hij meteen aan de slag.  

Hubot houdt onze repo's op GitHub in de gaten en laat weten of een build van een branch al dan niet gelukt is. Als iemand een project deployt meldt Hubot dat even. Hij zoekt op eenvoudig verzoek een afbeelding of YouTube-fragment bij een trefwoord naar keuze. Maar het leukste van Hubot is: je kan hem nieuwe truukjes aanleren!  

We leerden Hubot bijvoorbeeld om de broodjes voor de lunch te bestellen. Wie niet kan kiezen, typt "Hubot welke broodjes" en krijgt een link naar de [broodjeslijst](http://www.alaminute.be/prijslijst.html) terug. Als je hebt gekozen volstaat een "Hubot voor mij een grote smos mexicano met samoerai" om je broodje te bestellen. Of je bestelt een broodje voor de collega die net in meeting zit. "Hubot iedereen besteld" laat Hubot de namen opsommen van iedereen die de klok wat uit het oog verloren is. En na "Hubot bestel alle broodjes!!" faxt Hubot de bestelling door naar A La Minute.  

Automatiseren is een vak, en erg handig als je het beheerst!
