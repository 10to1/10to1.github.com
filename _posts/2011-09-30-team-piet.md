---
layout: post
title: 10to1 stelt voor... Piet!
author: TW
category: team
---
**Hoe lang ben je al bij 10to1?** 

Sinds 14 februari 2010. 

**Wat is je rol hier?** 

Ik programmeer in Objective-C en in Ruby, en bij Ruby vooral met Rails of Sinatra. Ruby vind ik mooi, elegant en simpel, Rails minder. Objective-C is ook cool maar meer verbose. Op dit moment heb ik een voorkeur voor Ruby, maar dat wisselt soms. 

**Waar heb je al ervaring opgedaan?** 

Op mijn eerste job deed ik ondersteuning voor 3D CAD software, in Java en VB. Daarna werkte ik met PHP en begon ik te programmeren voor iOS. Ik was al vroeg geïnteresseerd in computers, altijd Macs op 1 jaar Linux na, en ik geloof dat ik mijn eerste programmeerervaring had toen ik SimCity 2000 in hex heb aangepast zodat-ie in het Nederlands werkte. 

**Wat is het leukste dat je al hebt gedaan tot nu toe?** 

Koffie drinken en Campfire zijn altijd leuk. En er was die keer toen we met wat collega’s weer laat aan het doorwerken waren om een deadline te halen, de sfeer was toen zo goed dat het een memorabel plezierige avond werd. 

**Welke 3 blogs check je regelmatig?**

[Daring Fireball](http://daringfireball.net/), [kottke](http://kottke.org/) en [Hacker News](http://news.ycombinator.com/). En [atog](http://atog.be/) natuurlijk. (Zo goed, Koen?)

**Wanneer is je werkdag of -week geslaagd?** 

Als ik iets moois heb gemaakt, codegewijs dan. Of als ik iets bijgeleerd heb.

**Waarom werk je eigenlijk bij 10to1?** 

Ik wou graag Ruby on Rails gaan doen, en iOS kende ik al, en hier was een vacature die dat combineerde. Koen en Tom kende ik al via Twitter, en van hen kon ik snel veel bijleren.

**Welke vraag had je hier nog willen beantwoorden?** 

Da’s lastig. Wat zou Apple moeten doen om iOS nog cooler te maken? MacRuby voor de iPhone voorzien!

**Wat is je favoriete film-quote?** 

“I gotta hold on to my angst. I preserve it because I need it. It keeps me sharp, on the edge, where I gotta be.” uit [Heat](http://www.imdb.com/title/tt0113277/).

**Bij welk moment in de geschiedenis had je graag willen zijn?** 

Assassination van JFK, gewoon om te kijken wie nu precies wat gedaan heeft. Dat zou ik wel willen weten.

**Wat is je favoriete app en waarom?** 

Op dit moment Emacs of Alfred. Beiden wegens zo fucking goed.