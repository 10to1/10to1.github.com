---
layout: post
title: Huvepharma dosis calculator
author: TW
category: portfolio
---
[Huvepharma](http://www.huvepharma.com) en 10to1 maakten een app voor iOS en Android waarmee veehouders en dierenartsen de precieze hoeveelheid medicatie kunnen berekenen die hun dieren nodig hebben.  

Huvepharma is een snel groeiend farmaceutisch bedrijf dat wereldwijd geneesmiddelen voor zowel mens als dier ontwikkelt en verkoopt. Met de app kan je snel, accuraat en op elke locatie berekenen welke hoeveelheid van een bepaald product moet toegevoegd worden aan het voeder of water voor varkens of pluimvee.  

![screenshot Huvepharma](http://blog.10to1.be/img/portfolio_hvphrm_selectanimal.png)  

De applicatie is bruikbaar voor alle dierengeneeskundige producten die via de voeding of het drinkwater kunnen worden toegediend. De gebruiker kan de dosis op 3 manieren berekenen: via standaard vastgelegde waarden, via specifieke waarden naargelang de hoeveelheid voeder of water, of op basis van dagelijkse doses voor alle dieren.  

![screenshot Huvepharma](http://blog.10to1.be/img/portfolio_hvphrm_selecttype.png)  

In de instellingen kan de gebruiker een taal selecteren en aanduiden welke dieren al dan niet gebruikt worden in de berekening.  

![screenshot Huvepharma](http://blog.10to1.be/img/portfolio_hvphrm_settings.png)   

Na het selecteren van hoe het product zal toegediend worden vult de gebruiker de concentratie van het actieve bestanddeel in, de aanbevolen dosis en het gewicht van de te behandelen dieren.  

![screenshot Huvepharma](http://blog.10to1.be/img/portfolio_hvphrm_entervalues.png)  

De app toont dan de hoeveelheid product in gram of ml per 1000 liter water of per ton voeder.  

![screenshot Huvepharma](http://blog.10to1.be/img/portfolio_hvphrm_result.png)  
