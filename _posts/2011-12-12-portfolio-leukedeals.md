---
layout: post
title: Leuke Deals
author: TW
category: portfolio
---
Samen met [Countdown](http://www.countdown.be) ontwikkelden we [Leuke Deals](http://www.leukedeals.be) en de Franstalige tegenhanger [Chouettes Affaires](http://www.chouettesaffaires.be/), websites die je interessante kortingen en aanbiedingen laten ontdekken.

Countdown is een gevestigde waarde als aanbieder van loyaliteitsprogramma’s, op Leuke Deals verzamelen ze de beste promoties in verschillende categorieën. Ben je steeds op zoek naar koopkrachtverhoging? Blijf dan als eerste op de hoogte van actuele deals via e-mail, RSS, Facebook of Twitter.

<img src="http://blog.10to1.be/img/portfolio_cntdwn.png" alt="Screenshot Leuke Deals" />  

De meest recente deals springen meteen in het oog op de homepage. De redactie van Leuke Deals zet steeds enkele aanbiedingen in de kijker en stelt ze wat uitgebreider voor. Wie op zoek is naar specifieke kortingen kan bovenaan een categorie kiezen of het zoekvak gebruiken.

De redactie voorziet via de back end elke aanbieding van een woordje uitleg en een afbeelding. Elke deal beschrijft hoe je van de korting gebruik kan maken.  

Als je op een aanbieding wil ingaan klik je onderaan op de ‘Vind ik leuk’-button. Vervolgens vul je je naam en je e-mailadres in, en tenslotte ontvang je een persoonlijke voucher.  

Door de integratie met Facebook hoef je je niet apart te registreren bij Leuke Deals: je meldt je gewoon aan op je Facebook-account om een voucher te kunnen genereren. De aanbieding verschijnt dan ook op je profiel en kan zo opgepikt worden door je vrienden. 

We zijn bij 10to1 nogal fan van social media, de combinatie met Facebook maakte het voor ons dus extra leuk om onze tanden hier in te zetten. 

>Het team van 10to1 dacht met ons mee om de beste technische keuzes te maken voor het project. We kwamen tijdens het traject een aantal moeilijkheden tegen die steeds met de nodige creativiteit werden opgelost.  
>Voor ons was het een Leuke Deal: de samenwerking verliep vlot, de communicatie was steeds open en constructief, en de prijs was correct voor de geleverde kwaliteit.

Peter Plettinckx, Countdown

