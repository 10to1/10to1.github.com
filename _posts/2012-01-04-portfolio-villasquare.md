---
layout: post
title: VillaSquare
author: TW
category: portfolio
---
10to1 werkte samen met het uitstekende team van [VRT-medialab](http://www.vrtmedialab.be/) aan een webapplicatie waarmee kijkers tijdens het TV-programma Villa Vanthilt konden reageren op de uitzending en op elkaar. De app is gebaseerd op Ruby on Rails, HTML5 en CSS3 en werd geoptimaliseerd voor de iPad.

VRT-medialab is de onderzoeksafdeling van de VRT en verricht onderzoek naar de creatie, het beheer en de distributie van mediacontent. Om een meerwaarde toe te voegen aan de traditionele media-ervaring wil VRT-medialab tweedeschermtoepassingen aanbieden.   

![Screenshot VillaSquare](http://blog.10to1.be/img/portfolio_vllsqr.png)  

Centraal staat de korte inhoud van de volgende aflevering, en een tag cloud op basis van reacties op de vorige aflevering.  

Eens je geregistreerd bent, kan je aangeven dat je naar een aflevering gaat kijken of gekeken hebt, en kan je delen of je de aflevering leuk of niet leuk vond. Je kan het profiel van andere gebruikers bekijken en hen toevoegen aan je Vrienden.  

De berichtenstroom aan de linkerzijde verzamelt alle reacties die via SMS, Facebook, Twitter of op de site zijn gedeeld. Je kan de berichten zo filteren dat je alleen de reacties van een bepaald netwerk of met bepaalde hashtags te zien krijgt. Of je kan enkel de reacties van je vrienden bekijken. Berichten van de officiÃ«le Villa Vanthilt-account hebben een blauwe achtergrond zodat ze duidelijk opvallen.  

In het veld linksboven kan je zelf een reactie achterlaten. Als je dat wenst, wordt die meteen doorgepost naar je eigen Facebook- of Twitteraccount.  

>In geen tijd waren Jelle, Elise en Nick erg straf bezig. Ze hadden een no-nonsense attitude die goed aansloot bij onze manier van werken. Stap voor stap slaagden we erin de applicatie stabiel, gebruiksvriendelijk en schaalbaar te maken. Zo vormden we samen een ruw prototype om tot een afgewerkt product. En dat is voor een groot stuk te danken aan Jelle en Elise hun diepe kennis van het Rails framework en Nick zijn perfectionisme en liefde voor user interfaces.  

Hendrik Dacquin, VRT-medialab


