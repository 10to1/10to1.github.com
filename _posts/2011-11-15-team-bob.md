---
layout: post
title: 10to1 stelt voor... Bob!
author: TW
category: team
---
**Hoe lang ben je al bij 10to1?** 

Sinds 17 januari 2011, ik ben hier begonnen zodra ik afgestudeerd was.

**Wat is je rol hier?** 

Tot nu toe heb ik het vaakst gewerkt aan projecten in Ruby, maar ik develop ook voor Android en iOS.

**Waar heb je al ervaring opgedaan?** 

Dit is mijn eerste job, mijn stage heb ik gelopen bij een hostingbedrijf. Ergens halfweg mijn middelbare schoolcarrière ben ik beginnen programmeren en toen ik twee jaar geleden met Ruby on Rails begon wist ik: “Dit wil ik gaan doen.”.

**Wat is het leukste dat je al hebt gedaan tot nu toe?** 

Ik mocht al twee keer naar het buitenland voor een project, dat was heel leuk. De teamdrinks op vrijdag zijn de max. En algemeen is het geweldig dat we hier de kans en de tijd krijgen om nieuwe dingen te leren.

**Welke 3 blogs check je regelmatig?**

[Daring Fireball](http://daringfireball.net/) en [PeepCode](http://peepcode.com/) bekijk ik geregeld, maar sinds ik gestopt ben met RSS-feeds te volgen lees ik vooral dingen die ik op Twitter zie voorbijkomen.

**Wanneer is je werkdag of -week geslaagd?** 

Als er goede feedback van de klant komt. En als aan het einde van de week alles op mijn ToDo-lijst klaar is en vlot werkt zoals het moet. 

**Waarom werk je eigenlijk bij 10to1?** 

Omdat 10to1 doet wat ik wil doen.

**Welke vraag had je hier nog willen beantwoorden?** 

Ja zeg, vragen bedenken is jouw job he!

**Wat is je favoriete film-quote?** 

“Rustig aan jonge, zo doe ik altijd TV’s optille.” uit [New Kids Turbo](http://www.imdb.com/title/tt1648112/).

**Wat zou je geworden zijn als je geen developer was geworden?** 

Tot voor kort was ik er rotsvast van overtuigd dat ik F1-piloot zou worden.

**Wat is je favoriete keyboard shortcut?** 

CMD-alt-eject.