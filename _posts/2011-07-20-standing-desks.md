---
layout: post
title: Standing desks
author: TW
category: general
---
<img src="/img/standingdesks.jpg" alt="Standing desks"/>

Allerhande blogs berichten sinds een tijdje over de voordelen van werken aan een standing desk: een hoger bureau waar je rechtstaand of op een kruk aan werkt. Dat klinkt vreemd, maar ook vernieuwend, dus onze nieuwsgierigheid was geprikkeld.

Een goeie maand geleden besloten Koen en Bob dan ook om het niveau van hun werkplek wat op te krikken. "Geen probleem", sprak [Tom](http://blog.10to1.be/author/tom/), "ik haal wel verstelbare poten in een naburig meubelgrootwarenhuis!"

Al gauw was de rest van het team nieuwsgierig naar de voor- en nadelen. "Je hebt veel meer bewegingsruimte. Als je je iPod in je broekzak stopt toch." vond [Koen](http://blog.10to1.be/author/koen/). "Of als je een draadloze hoofdtelefoon koopt, he Koen. En je slaapt er ook beter door." vulde [Bob](http://blog.10to1.be/author/bob/) aan. De bureaus van Jelle, Dottom en Piet volgden kort daarop. "Amai, je voelt dat 's avonds wel aan je hielen. Blijft dat zo?", vroeg [Jelle](http://blog.10to1.be/author/jelle/) zich hardop af. Bob stelde de menigte snel gerust: "Dat gaat voorbij na een week, doorbijten is de boodschap!". Dat vond [Piet](http://blog.10to1.be/author/piet/) dan weer goed nieuws: "Dan kan ik eindeloos rechtstaan tegen dat Pukkelpop begint!".

Al duurt het ophogen van een bureau niet z&ograve; lang, de andere collega's zien er voorlopig tegenop om definitief de sprong te wagen. Toen Piet en [Dottom](http://blog.10to1.be/author/dottom/) even niet in huis waren, profiteerden [Simon](http://twitter.com/#!/cimm) en [Nick](http://twitter.com/#!/nilo) daarvan om eens aan hun tijdelijk verlaten desks te proefdraaien. "Tegen de avond begin je het toch lastig te krijgen", merkt Simon op, " maar het ontlast je rug wel. En gelukkig zijn er de barkrukken om af en toe eens op te leunen."

Er wordt ietwat neergekeken op de laatste zittenblijvers, Tom en [TW](http://blog.10to1.be/author/tw/) (kijk, mijn intitialen!), maar dat ligt gewoon aan het hoogteverschil tussen de werkplekken. Hopen wij toch.