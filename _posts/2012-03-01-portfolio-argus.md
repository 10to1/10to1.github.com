---
layout: post
title: Argus
author: TW
category: portfolio
---
[Menerga NV](http://www.menerga.be/) produceert, plaatst en onderhoudt ventilatie- en klimaatregelingsapparatuur. We bouwden samen een webapplicatie om de administratie te ondersteunen. Die werd voordien grotendeels op papier of via losstaande digitale documenten bijgehouden.  

Gegevens waren niet altijd voor iedereen beschikbaar, en door de groei van het bedrijf werd de administratieve flow steeds moeilijker beheersbaar. Argus, de webapplicatie die 10to1 samen met Menerga ontwikkelde, bundelt en digitaliseert alle digitale processen.   

In grote lijnen combineert Argus 3 belangrijke onderdelen: CRM, service management en stockbeheer. Medewerkers kunnen ook online de nodige formulieren en certificaten raadplegen.  

![screenshot CRM](http://blog.10to1.be/img/portfolio_rgs_01.png)  

Het CRM-gedeelte van Argus maakt het makkelijk om contactgegevens te beheren en te raadplegen, en vormt een stevige basis voor de andere onderdelen. De contacten uit het CRM-systeem zijn ook bruikbaar in het projectopvolgingssysteem (bijv. om contactpersoon van een studiebureau toe te voegen aan een project) en in het magazijnbeheer (bijv. om  leveranciers van onderdelen te contacteren).  

![screenshot Service](http://blog.10to1.be/img/portfolio_rgs_02.png)  

Medewerkers kunnen in Argus projecten beheren en opvolgen vanaf het eerste contact met de klant tot lang na de oplevering voor onderhoud en klantenservice. Het onderdeel magazijnbeheer geeft hen dan weer altijd een duidelijk overzicht van de huidige stock en van wat er in de bestelwagens voorradig is.  

Argus automatiseert in grote mate ook de facturatie, wat het werken met aparte bestanden overbodig maakte. Ook de wettelijk verplichte koelmiddelboekhouding kreeg een plaats in het nieuwe systeem.  

Tenslotte werden de planning en de werkorders voor de techniekers ook ge√Øntegreerd in Argus.  

Een allesomvattende applicatie als Argus centraliseert alle data, en toont elke gebruiker enkel de schermen die hij/zij nodig heeft. Alle onderdelen werken naadloos samen, en garanderen een vlotte workflow voor alle medewerkers. 




