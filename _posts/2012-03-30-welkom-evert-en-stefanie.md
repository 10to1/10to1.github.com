---
layout: post  
title: Welkom Evert en Stéfanie!  
author: TW
category: general
---
De tijd staat niet stil hier op het 10to1-hoofdkwartier. Gelukkig maar! Een update leek ons wel gepast.  

Het lijkt alsof we vorige week nog maar verhuisden (al is dat intussen alweer vlot [5 maanden](http://blog.10to1.be/general/2011/11/04/10to1-verhuisd/)  geleden), en we hebben al een paar stoelen mogen bijschuiven. We hebben nog steeds ruimte zat, zelfs nu we onze bureaus wat meer verdeeld hebben over het kantoor.

In december mochten we [Evert](https://twitter.com/#!/evertvdbruel) verwelkomen in ons team. Hij had toen al een jaar ervaring in .NET, intussen heeft hij zich verdiept in Ruby on Rails, werkte hij al vlotjes mee aan iOS-projecten én Android-apps, en schaaft hij z'n eerste eigen solo-app bij. Exact zoals we hadden gehoopt.

Sinds vorige week is het aantal vrouwen hier in huis verdubbeld: [Stéfanie](https://twitter.com/Villa_Vanilla) hoorde van onze zoektocht naar een designer en kwam zich voorstellen. En dat klikte. Wat ze nog mist aan ervaring met mobile apps compenseert ze ruimschoots met haar enthousiasme en designerkwaliteiten. Ook exact zoals gehoopt.


