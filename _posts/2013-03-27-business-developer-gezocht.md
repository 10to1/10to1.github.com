---
layout: post
title: Business developer gezocht
author: Tom
category: general
---
10to1 doet software groeien sinds 2006. Wij hebben een eigen kijk op hoe je goede software maakt. Aandacht, observatie en iteratie zijn hierin doorslaggevend.

De laatste jaren focussen wij ons op de ontwikkeling van mobile apps. We vinden daarbij het specifieke platform niet belangrijk, maar we willen onze klanten helpen met het ontdekken en ontginnen van de mogelijkheden van mobile devices. We geloven dat bedrijven nog maar aan het prille begin staan van deze ontdekkingstocht.En of bedrijven dat nu op iPhone, iPad, Android, Windows 8 of Windows Phone willen doen, dat is voor ons niet van belang. Code is code is code.

10to1 ziet dat de grootste meerwaarde van mobile devices voor bedrijven ligt in het efficiënter maken van interne bedrijfsprocessen. Alles wat mensen nu op kladblaadjes neerpennen om het 's avonds in Excel, email, CRM, of welk IT systeem dan ook, te steken, kan sneller en efficiënter gedaan worden met behulp van mobile devices. De medewerkers moeten minder tijd besteden aan zogenaamde "administratie", de backoffice moet minder lang wachten op informatie, er worden minder fouten gemaakt, en de klant is sneller geholpen. Iedereen wint bij het efficiënt inzetten van mobile devices.

We zijn op zoek naar mensen die deze boodschap mee willen uitdragen. Je begrijpt mobile, en je weet wat de bottom line is voor bedrijven. Je kan uitleggen hoe het een bijdraagt aan het ander. Je snapt op welke manier mensen in bedrijven beslissingen nemen, en je kan hen daarin begeleiden.

Wij geven je de kans je stempel te drukken op hoe mobiele toestellen in België gebruikt zullen worden. We hebben een team van professionals ter beschikking om de projecten uit te voeren – van user interface designers over project managers en developers tot system administrators. We werken in een uiterst vlakke structuur, waarin iedereen leider is van hetgeen waar hij of zij het best in is.
Heb je zin om mee een deuk in het universum te slaan? Kom eens langs voor een babbel. Laat wel vooraf iets weten op <a href="mailto:jobs@10to1.be">jobs@10to1.be</a>.