---
layout: post
title: 10to1 stelt voor... TW!
author: TW
category: team
---
**Hoe lang ben je al bij 10to1?** 

Mijn eerste werkdag hier was 16 juni 2011. Het was een zonnige donderdag, en ik had Knoesels bij.  

**Wat is je rol hier?** 

Ik ben technical writer: ik probeer technische info leesbaar te maken voor gewone stervelingen, en vice versa. Verder schrijf ik al eens een blogpost en herformuleer ik een zinnetje her en der.  

**Waar heb je al ervaring opgedaan?** 

Vooral in mijn opleidingen: als maatschappelijk assistent kan ik luisteren en parafraseren, en dankzij de avondlessen toegepaste informatica en mijn vorige job als ICT-medewerker heb ik een basis aan technische ervaring.  

**Wat is het leukste dat je al hebt gedaan tot nu toe?** 

Ontdekken dat je ook brood op de plank kan brengen door te doen wat je graag doet. En daar dan nog eens beter in worden ook. En los daarvan: ervaren dat een computer geen hindernis ho√©ft te zijn als je je werk wil doen.   

**Welke 3 blogs check je regelmatig?**

[Dood, verderf & koekjes me melk](http://dvkm.wordpress.com/): jaloers zijn op genialiteit is geen zonde.  
[stop:watch](http://www.stop-watch.nl/): wie goed kijkt ziet meer.  
[kindjes.net](http://kindjes.net/): dagboek van m'n oudste petekind.  

**Wanneer is je werkdag of -week geslaagd?** 

Op korte termijn een tekst afleveren waar iemand anders tijd mee uitspaart en/of die helemaal klopt: daar glimlach ik al eens door.  

**Waarom werk je eigenlijk bij 10to1?** 

Omdat Tom en Koen buiten mezelf de eersten waren die ontdekten waar ik goed in ben.  

**Welke vraag had je hier nog willen beantwoorden?** 

Is dat moeilijk, jezelf interviewen?  

**Wat was je geworden als je geen technical writer was geworden?** 

Een brandblussende astronaut die in eerste klasse vooral opviel door zijn gevatte antwoorden in interviews. Of dat dacht ik vroeger toch.  

**Wat zou je doen als je een half jaar betaald verlof cadeau kreeg?** 

Niks. Omdat ik veel te veel zou plannen en dus niks gedaan zou krijgen.  

**Wat is je favoriete keyboard shortcut?** 

De backspacetoets. Schrijven is schrappen.  