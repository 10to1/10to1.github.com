---
layout: post
title: Luan pakt uit met nieuwe mogelijkheden.
author: tom
category: press_releases
---
![screenshot luan](http://getluan.com/images/app.png)  

[Luan](http://getluan.com), de iPad app die vertegenwoordigers bijstaat in hun verkoopsgesprekken, pakt uit met nieuwe mogelijkheden. Vertegenwoordigers kunnen nu ook filmpjes laten zien aan hun klanten, en hun klanten een mail sturen met wat ze besproken hebben.

Vertegenwoordigers die met veel visueel materiaal werken, sleuren dikwijls grote hoeveelheden brochures en folders met zich mee. Met Luan kunnen zij al hun visueel materiaal (foto's, pdf's, en nu ook filmpjes) op hun iPad plaatsen, en snel samen met hun klant op zoek gaan naar de producten die die klant interesseren.

Revolutionair aan Luan is de ingebouwde filter-functie. Op basis van kenmerken van producten kan een vertegenwoordiger snel de juiste beelden naar boven toveren die zijn klant op dat moment interesseren. Tijdens het gesprek kan de vertegenwoordiger sinds kort materiaal aanduiden als 'favoriet', die hij na het gesprek eenvoudig kan mailen naar zijn klant.

Samen met deze release van Luan is ook de prijs aangepast. De standaard formules zijn nu meer op maat van de kleinere KMO. De ervaring leert dat grotere bedrijven meer baat hebben bij een licentie op Luan, waarbij aanpassingen op maat gebeuren, zoals integratie met hun bestaande beeldendatabank.

Meer informatie over Luan vindt u op [getluan.com](http://getluan.com). Luan is ontwikkeld door [10to1](http://10to1.be), een Belgisch bedrijf dat al jaren mobile apps maakt voor iPhone, iPad, Android en Windows.
