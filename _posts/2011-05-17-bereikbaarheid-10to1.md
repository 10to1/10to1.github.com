---
layout: post
title: Bereikbaarheid 10to1
author: Tom
category: general
---
10to1 zit in het bedrijvencentrum UBCA, aan de Drie Eikenstraat 661 in Edegem. We vinden het een geweldige locatie: het is vlakbij de E19, vlakbij de A12, vlakbij de ring van Antwerpen, noem maar op.

Die locatie zorgt er wel voor dat de Drie Eikenstraat zelf zeer populair is voor doorgaand verkeer. Daardoor, en door het toenemende verkeer naar het UZA hier vlakbij, werd het nodig dat de infrastructuur in de Drie Eikenstraat werd aangepast. En daar is de gemeente Edegem nu mee bezig.

We zijn ervan overtuigd dat de doorstroming in de Drie Eikenstraat en de bereikbaarheid van 10to1 op termijn alleen maar gaat verbeteren. Maar ondertussen is er wel wat hinder om tot hier te geraken, ook al omdat er een paar werven in Wilrijk zijn die het er niet gemakkelijker op maken.

Ik heb [hier](http://maps.google.be/maps/ms?ie=UTF8&fb=1&gl=be&hq=10to1&hnear=0x47c3f0995dd00cf7:0x86d42f51bd1f34d1,Edegem&hl=nl&msa=0&ll=51.155285,4.408436&spn=0.025194,0.049567&z=15&msid=201288671297227586129.0004a374ab5f993478df6) een poging gedaan om de situatie wat te verduidelijken. Kort samengevat: de Drie Eikenstraat is &eacute;&eacute;nrichting. Als je naar 10to1 wilt komen, neem je best de E19 (en niet de A12). Dan neem je ofwel de uitrit Kontich, ofwel de dienstuitrit 'UZA'. Die laatste is bedoeld voor verkeer naar UZA, maar verkeer naar UBCA wordt oogluikend toegestaan.

Vanaf de uitrit Kontich neem je richting Antwerpen. Je blijft die weg volgen tot aan het kruispunt met de Drie Eikenstraat (de derde lichten, of de eerste lichten na het gebouw van de Politie). Daar ga je naar links. Je volgt de Drie Eikenstraat, gaat onder de brug (en passeert daar de uitrit UZA). Voorbij het UZA en de werf voor een nieuw revalidatiecentrum, vind je het UBCA en 10to1 aan je rechterkant (een wit gebouw).

Nu je dit weet, heb je geen enkel excuus meer om niet binnen te springen voor een koffie en een goed gesprek!