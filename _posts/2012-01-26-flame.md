---
layout: post
title: Wij engageren ons voor FLAME
author: TW
category: general
---
Een bedrijf is geen eiland. We kijken dan ook graag af en toe eens op van onze toetsenborden om te zien wat er leeft in de wereld rondom ons. Een aanrader!  

Soms doen we zo inspiratie op, of leren we iets bij, en een enkele keer denken we: ‘Hm, hier kunnen we helpen...’. Dat laatste gebeurde toen we FLAME vzw leerden kennen. FLAME had nood aan een nieuwe website, en we zijn blij dat we een kleine bijdrage konden leveren door het design van de site op ons te nemen.   

FLAME is een ngo die brandwondenzorg verleent in Burkina Faso. Wat begon als acute noodhulp in 2003 groeide uit tot een volwaardig en helaas uniek brandwondencentrum in Bobo Dioulasso. FLAME verzamelt financiële en materiële steun en gaat 3 keer per jaar ter plekke het lokale team opleiden en concrete hulp verlenen.  

Maar lees het volledige en indrukwekkende verhaal vooral zelf op de gloednieuwe site die sinds vandaag online staat: [www.ngoflame.be](http://www.ngoflame.be). 
